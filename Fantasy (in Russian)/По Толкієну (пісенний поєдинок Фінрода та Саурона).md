# ПОЄДИНОК ФІНРОДА ТА САУРОНА -- СПЕКТР ТЛУМАЧЕНЬ

### Передмова (або більш-менш стислий опис бекґраунду як він є)

Після крадіжки Сильмарилів та вбивства короля Нолдорів Фінве Мелькором, Феанор, син Фінве та новий король Нолдор, разом із сімома синами виголосив Клятву, що переслідуватиме
Мелькора у саме Середзем'я, допоки не помститься йому та не поверне Сильмарилі. Під час Виходу Нолдорів з Валінору він влаштував братовбивчу різанину в Алквалонде, силою забравши кораблі Телері, що не хотіли
допомогати Нолдорам.

  Після цього Валар Мандос виголосив Прокляття Нолдорам, а Нолдори відправилися у Вихід (дім Феанора, дім Фінґолфіна та діти Фінарфіна). У Белеріанді, на північному заході Середзем'я, Феанор спалив кораблі, символізуючи остаточний розрив із Валар, і загинув у поєдинку
з Балрогами. Нолдор розселились у Белеріанді та заснували власні королівства, поруч із місцевими ельфами Синдар. Розпочалася Перша Епоха та багатовікова облога Анґбанду, цитаделі Мелькора.\
  У мирний та "тимчасово процвітаючий" край зі сходу також прийшли люди.
Першим ельфом, що побачив їх та навчав мудрості, місцевим наукам та знанням, був Фінрод Фелаґунд -- ельф-нолдор, син 
Фінарфіна та брат Ґаладріель, що не приймав участі в різанині, але пішов у Вихід, керуючись почуттям обов'язку та небажанням залишати ельфів під єдиноосібним керівництвом Феанора
(при цьому залишивши позаду як батька Фінарфіна, так і кохану Амаріе).
Він став другом і людей, і гномів (дварфів) -- навчаючи перших та подарувавши різноманітні коштовності другим за відбудову його міста-фортеці Нарґотронд.

  Під час Даґор Браґоллах осаду було припинено, а орди орків та Балрогів увірвалися в Белеріанд. Під час однієї з битв Барахір, нащадок людського ватажка Беора, врятував Фінрода, за що той
подарував йому свій перстень, давши слово допомогти нащадкам Барахіра у будь-якій біді.

  Через деякий час син убитого Барахіра Берен прибув до захищеного магічною завісою королівства ельфів-Синдар Доріату, де побачив танцюючу в лісі ельфійку Лютіен -- що переросло у велике та взаємне кохання.
Король Тінґол, батько Лютіен, погодився віддати її як дружину Берену, якщо той добуде йому Сильмарил з корони Мелькора, і Берен емоційно погодився.

  Він прибув до Нарґотронду, показавши Фінроду його перстень, та попросив про допомогу. Майже ніхто не підтримав Фінрода, і він пішов із Береном до Анґбанду один.\
  Через деякий час обоє були захоплені орками та приведені до вежі Саурона (тієї самої, що колись була збудована самим Фінродом).
  
  У вежі розпочалась епічна та символічна пісенна дуель Фінрода і Саурона -- яку виграв Саурон. Фінрод згодом помер від ран у в'язниці, рятууючи життя Берену, і Берен і Лютіен дістались Анґбанду та знайшли
Сильмарил -- що згодом відіграло важливу роль для усієї Арди.

### Поєдинок на піснях (усе гіпотетично)

![image](https://github.com/Nizarath/stuff/assets/43764738/b4399a02-faf8-4757-b41f-b237e6ca0e60)
(_особисто я уявляю "прекрасний" вигляд Саурона -- як на артах з рудо-золотим волоссям, але тут як є_)

He chanted a song of wizardry,\
Of piercing, opening, of treachery,\
Revealing, uncovering, betraying.\
Then sudden Felagund there swaying\
Sang in answer a song of staying,\
Resisting, battling against power,\
Of secrets kept, strength like a tower,\
And trust unbroken, freedom, escape;\
Of changing and of shifting shape\
Of snares eluded, broken traps,\
The prison opening, the chain that snaps.\
Backwards and forwards swayed their song.\
Reeling and foundering, as ever more strong\
The chanting swelled, Felagund fought,\
And all the magic and might he brought\
Of Elvenesse into his words.\
Softly in the gloom they heard the birds\
Singing afar in Nargothrond,\
The sighing of the Sea beyond,\
Beyond the western world, on sand,\
On sand of pearls in Elvenland.\
Then the gloom gathered; darkness growing\
In Valinor, the red blood flowing\
Beside the Sea, where the Noldor slew\
The Foamriders, and stealing drew\
Their white ships with their white sails\
From lamplit havens. The wind wails,\
The wolf howls. The ravens flee.\
The ice mutters in the mouths of the Sea.\
The captives sad in Angband mourn.\
Thunder rumbles, the fires burn --\
And Finrod fell before the throne.\
(оригінал)

_Чому Фінрод Фелаґунд програє пісенний поєдинок із Сауроном?_

* Найпростіша версія звучить як "Фінрод є звичайним ельфом, а Саурон -- належить до Майар". Теза, звісно, вірна, і відображає ієрархічність у космології Толкієна.\
Однак ця ієрархічність є більш загальною, вона не заперечує можливі поразки Майар у поєдинках з Ельдар тощо. Яскравий приклад -- це перемога Лютіен (звичайної ельфійки без особливих здібностей,
на відміну від Фінрода) над Сауроном та врятування Берена.\
Але так, Лютіен мала дуже велике стимулююче кохання, і це могло певною мірою вплинути (приблизно як в Гаррі Поттері, але там більше в родинному сенсі) на події, а Фінрод, теж його маючи,
не бився саме за нього, а до того ж, це позитивне почуття було придушене негативним почуттям провини (див. нижче).\
_Висновок_: певною мірою, це може бути правда, але лише трохи.

* Інша версія теж інструментального характеру -- ця пісенна дуель є певним міні-відображенням початкової Пісні Творіння Аінуліндале, в який також приймав участь Саурон, хоч ще не вносивши туди 
дисонансу і не будучи темним. Тобто, він фактично використав певні навички, отримані від Еру, але в неймовірно цинічній варіації.\
Доречі, так само він використав і навички, отримані від Мелькора, у психологічному аспекті своєї перемоги.\
_Висновок_: аналогічно, це явно не основна причина.

* Дуже розповсюджена і в цілому ясна версія -- підпадання Фінрода під Прокляття Мандоса.\
  Але мене вона бентежить двома аспектами: по-перше, він не брав участі у різанині, а Прокляття, в чому я майже впевнений, було накладене саме за неї (перед цим Манве і інші Валар дали Феанору розуміти,
  що не будуть ні заважати, ні допомагати йому ні в який спосіб).\
  По-друге, навіть у Вихід як такий він пішов цілком із шляхетних спонукань -- а не за Мелькором чи Сильмарилями.\
  Тут може бути суто технічний аспект "підпадання під Прокляття без провини, через спільне з її джерелом", на рівні законів природи -- щось типу певних генетичних захворювань у нас.\
  По цій версії, втім, під Прокляття також потрапила і сестра Фінрода Ґаладріель -- що не заважало їй жити в Середзем'ї ще майже 7000 років, та згодом повернутися в Валінор.
  Але і тут -- це могло відбутися через певну суто технічну "втрату сили" Прокляттям з часом, та своєчасну відмову Ґаладріель від впливу Кільця в 2у і 3ю епохи.\
  Також, ця версія цілком підтримана в рок-опері "Фінрод-зонг" (слова Фінрода після приходу Берена -- "От рока не спастись, как мог об этом знать я, погибельная мысль, ожившее проклятие").\
  Більш того, в тій чи іншій мірі вона згадується в оригіналах.\
  _Висновок_: в значній мірі це може бути правда, але знов-таки, не вся (див. нижче).

* Психологічний аспект -- це штучне створення Сауроном почуття провини у Фінрода за те, в чому її немає, поруч із певним "психологічним пресінгом". Це підтверджується самими образами із Пісні Саурона,
  де Саурон звертається до різанини та "зради ельфами Валар" ("Истина же в том, что вы виновны пред Творцом!" -- з рок-опери Фінрод-Зонг). Фінрод, таким чином, "зламався" під цим впливом.\
  _Висновок_: красива і психологічна версія, що формує прекрасну пару із попередньою.

Основна моя (поточна) позиція полягає у тому, що сумма усіх факторів зіграла свою роль, причому десь у пропорції 10/10/40/40; звісно, можуть бути і додаткові обґрунтування.\
Так чи інакше, саме багатогранне поєднання метафізично-філософських, інструментальних та психологічних аспектів -- це вже одна з причин, що створює для мене цілісний образ цієї теми і Silmarillion-у таким,
яким він є (і набагато більшим, ніж зазвичай здається).

### МАТЕРІАЛИ

- за потреби, надаю посилання на дискусії по темі в ВК, які стимулювали інтерес до неї
- "Фінрод-зонг" -- російськомовна рок-опера по подіям походу за Сильмарилем ("Beren and Luthien" або відповідна частина Silmarillion).
- англомовні "The Eldar" та "Nom the Wise" гурту "Blind Guardian" присвячені власне смерті Фінрода, але альбом "Nightfall in Middle Earth" не містить самої пісенної дуелі та певного обґрунтування від Хансі поразки в ній Фінрода.
- звісно, Silmarillion

____
(с) Stanislav Hubin
